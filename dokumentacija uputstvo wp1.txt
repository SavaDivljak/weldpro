Uputstvo za izradu dokumentacije za sajt iz predmeta Web programiranje I

 

Dokumentacija je obavezna kao sastavni deo sajta.

Dokumentacija se piše u formi i prema uputstvima koja su definisana ovim dokumentom.

Dokumentacija se postavlja na sajt u obliku PDF fajla, i na index stranici se mora nalaziti tekstualni link ili taster sa nazivom Dokumentacija.

Dokumentacija ima tri poglavlja: Uvod, Organizacija i Kodovi.

Uvod je sastavljen od podpoglavlja:

Korišćeni programski jezici: U jednom pasusu nabrojati sve jezike, biblioteke, okruženja i sl. što je korišćeno prilikom izrade sajta.
Opis funkcionalnosti: U jednom pasusu opisati koje funkcionalnosti i programske opcije koje sajt poseduje kao i na kojim stranicama se one nalaze. Ne treba pominjati stranice koje imaju samo statičke tekstove. (Npr. staviti: dinamički meni, galerija, pretraga, programirane galerije slika, programirani efekti, dinamičko čitanja informacija iz Java Scripta,  itd.).
Template: U ovom podpoglavlju potrebno je dati sliku (printscreen strane sajta na kojoj obeležiti strukturu divova koja je korišćena) i listing koda koja kreira template stranice koja se kasnije koristi u ostalim stranama sajta. Ako postoji više od jednog template-a, onda za svaki uraditi isti postupak.         
Organizacija treba da sadrži sledeća podpoglavlja:

Organizaciona šema (nacrtati blok šemu, gde se počev od index stranice vide sve stranice sajta, i linijama povezati stranice kojima se direktno može pristupiti
Mapa sajta (priložiti listing koda za mapu sajta) po sitemap protokolu
Slike stranica i opisi funkcionalnosti (za svaku stranicu sajta priložiti printscreen stranice i u jednom pasusu opisati šta se na toj stranici sve nalazi). U ovom delu jasno naglasiti koji deo funkcionalnosti je preuzet kao tuđi.
Kodovi treba da sadrže listing kompletnih kodova za svaku od stranica opisanih u prethodnoj tački. Ukoliko postoje kodovi koji su preuzeti sa neta obavezno ih obojiti drugom bojom. Kodove kopirati iz programa Visual Studio Code.